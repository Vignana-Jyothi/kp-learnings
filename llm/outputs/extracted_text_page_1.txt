ముందుమాట

2014 జూన్‌ £2వ తేదీన తెలంగాణరాష్ట్రం ఆవిర్భవించింది. తెలంగాణరాష్ట్రం ఏర్పడిన సందర్భంగా మన రాష్ట్రప్రభుత్వం
తెలంగాణ సంస్కృతి, సాహిత్యం, చరిత్రను తెలిపే విధంగా పాఠాలు ఉండాలని నిర్ణయించింది. ఇందుకోసం కవులు, రచయితలు,
భాషావేత్తలు, క్షేత్రస్థాయి విషయనిపుణులతో ఒక కమిటీని నియమించింది. కమిటీ సభ్యులు ప్రస్తుతం అమలులో ఉన్న తెలుగు
పాఠ్యపుస్తకాలను పరిశీలించి తెలంగాణసాహిత్యం, సంస్కృతి (ప్రతిబింబించేలా పాఠ్యపుస్తకాలను రూపొందించారు. తెలుగు సాహిత్యంపట్ల
అవగాహన ఏర్పడడానికి ఇతర (ప్రాంతాలకు చెందిన కవులు, రచయితల పాఠాలను కూడా పొందుపరిచారు.

భాషావాచకాల ద్వారా విద్యార్థి తమ స్థానిక సంస్కృతి, సాహిత్య విశేషాలను, చారిత్రక వైభవాలను తెలుసుకోగలగాలి. దాంతోపాటు
ఆలోచించడం, విమర్శనాత్మక విశ్లేషణ, స్పష్టమైన భావవ్యక్తీకరణ సామర్థ్యాలు పెంపొందించుకోగలగాలి. నిరంతరం సాహిత్యపఠనం
ద్వారా జ్ఞానపరిధిని విస్త తపరచుకుంటూ ఉన్నత వ్యక్తిత్వాన్ని విశిష్ట వైఖరులను సంతరించుకోవాలి. దీనికి అనుగుణంగా ఈ
పదోతరగతి ప్రథమభాషకు తెలుగువాచకాన్ని రూపొందించారు. దీని ద్వారా పిల్లల్లో అవగాహన చేసుకొని ప్రతిస్పందించే సామర్థ్యాలు,
స్వీయరచనా శక్తితోపాటు తెలంగాణా భాషాభిమానం, సామాజిక స్పృహ, మానవతా విలువలు, మానవ సంబంధాలు, త్యాగగుణం,
తెలంగాణ వీరుల ప్రాశస్త్యం తెలిపే పాఠ్యాంశాలను (ప్రాచీన ఆధునిక, సాహిత్యాల నుండి ఎంపిక చేశారు. తెలంగాణ పల్లె జీవనచిత్రణ,
పర్యావరణ విలువలు, తెలంగాణ చారిత్రక కట్టడాల వైశిష్ట్యం, సాంస్కృతిక వైభవం, తెలంగాణీయుల స్ఫూర్తిదాయక సామాజికసేవా
దృక్పథం, మానవస్వభావ వైచిత్రి, నైతిక విలువలు, తెలంగాణ ఆవిర్భావ భావోద్వేగాలు, మొదలైన ఇతివృత్తాల ఆధారంగా పాఠ్యాంశాలను
ఎంపిక చేశారు. పాఠ్యాంశాలు ప్రాచీన, ఆధునిక పద్యం, కథానిక, ఆత్మకథ, జీవితచరిత్ర, వచనకవిత, సంపాదకీయవ్యాసం, గజల్‌,
ముందుమాట మొదలైన ప్రక్రియల్లో ఉన్నాయి. విస్తార పఠనానికై భారతీయ ఇతిహాసమైన రామాయణాన్ని ఉపవాచకంగా పెట్టారు.
ఇది భారతీయ సంస్కృతి, విలువలు పెంపొందించడానికి, ఇతిహాసాలపట్ల అభిరుచి కలిగించడానికి తోడ్చడుతుంది.

ప్రతి పాఠంలో సామర్థ్యాల సాధనకనుగుణంగా “ఇవి చేయండి” శీర్షికతో అభ్యాసాలున్నాయి. ఆలోచించడం, స్పందించడం,
అభిప్రాయాలు చెప్పడం, బహుకోణాల్లో విశ్లేషించడం, విభిన్న కోణాల్లో ఆలోచించడం, సకారణంగా వివరించడం, అన్వయించడం,
సృజనాత్మకంగా, పప్రశంసాత్మకంగా వ్యక్తీకరించడం వీటి స్వభావం. పిల్లలు పాఠ్యపుస్తక పరిధిని దాటి నేర్చుకోవడానికి వీలుగా
ప్రాజెక్టుపనుల వంటివి చేర్చారు. ఇవి స్వయం అధ్యయనాన్ని, అదనపు పరామర్శ (గ్రంథాలను సంప్రదించడాన్ని ప్రోత్సహించేలా
ఉన్నాయి. పాఠంలోని విషయాన్ని అవగాహన చేసుకోవడానికి వీలుగా అర్థాలను పదవిజ్ఞానం పేరుతో పుస్తకం చివర చేర్చారు.
వీటిలో వీలయినంత మేరకు తెలంగాణలో వినియోగించే పదజాలాన్ని పొందుపరిచారు.

ఉపాధ్యాయులు సోపానక్రమం (ప్రకారం పాఠాన్ని బోధించడానికి వీలుగా పాఠంలోని విషయాలను అమర్చారు. గద్య, పద్య
పాఠాలను వేర్వేరుగా ఇవ్వకుండా పాఠాల స్వభావం, నిడివి ఆధారంగా వరుస క్రమంలో ఉంచారు. వ్యాకరణ సూత్రాలను సులభంగా
ఆకళింపు చేసుకునేలా ఉదాహరణలు పొందుపరిచారు. భాషోపాధ్యాయులు పాఠంలోని విషయాన్ని నేరుగా బోధించకుండా పాఠ్యాంశం
ముందున్న అంశాలతో (ప్రారంభించాలి. తర్వాత పాఠ్యాంశాన్ని చర్చలు, (ప్రతిచర్చల ద్వారా అవగాహన కల్పించాలి. ఆలోచింపజేసే
ప్రశ్నలు అడగాలి. అభ్యాసాలపై సాధన చేయించాలి. పాఠ్యాంశంలోని జాతీయాలు, పదబంధాలు, ముఖ్యమైన సందేశాత్మక వాక్యాలు,
సంఘటనల గురించి లోతైన చర్చద్వారా అవగాహన, విమర్శనాత్మక దృక్పథాన్ని పెంపొందించాలి. భాషాసామర్థ్యాల సాధనలో
పాఠ్యపుస్తకం ఉపాధ్యాయుడికి ఒక సహాయకారి మాత్రమే. పరామర్శ (గ్రంథాలను, పాఠశాల (గ్రంథాలయాన్ని తాను వినియోగించుకుంటూ
పిల్లలు వినియోగించుకునేలా భాషావాతావరణాన్ని కల్పించాలి.

తెలంగాణ రాష్ట్రంలో వచ్చిన తొలివాచకం ఇది. కాబట్టి భాషాపరంగా లేదా ఇతర అంశాల గురించి విజ్ఞులు ఇచ్చే సలహాలు,
సూచనలను ఎస్‌.సి.ఇ.ఆర్‌. టి. స్వీకరించి తగు చర్యలు చేపడుతుంది. పాఠ్యపుస్తకాల రూపకల్పనకోసం ఎప్పటికప్పుడు సలహాలు
సూచనలు ఇచ్చి ప్రోత్సహించిన తెలంగాణ రాష్ట్ర తొలి ముఖ్యమంత్రి గౌరవనీయులు శ్రీ కల్వకుంట్ల చంద్రశేఖరరావు గారికి, గౌరవ
విద్యాశాఖ మంత్రి శ్రీ కడియం శ్రీహరి గారికి, విద్యాశాఖ పూర్వ మంత్రి శ్రీ జి. జగదీశ్‌ రెడ్డి గారికి, పాఠశాల విద్యాశాఖ కార్యదర్శి
శ్రీమతి రంజీవ్‌ ఆర్‌. ఆచార్య గారికి, పాఠశాల విద్యాశాఖ పూర్వ సంచాలకులు శ్రీ ఎమ్‌. జగదీశ్వర్‌ గారికి, ప్రస్తుత సంచాలకులు
శ్రీ టి. చిరంజీవులు గారికి, ప్రభుత్వ సలహాదారు డా॥ కె.వి.రమణాచారి గారికి ప్రత్యేక ధన్యవాదాలు. ఈ వాచక రూపకల్పనలో
పాల్గొన్న కమిటీ సభ్యులు, సంపాదకమండలి సభ్యులు, విషయనిపుణులు, ఉపాధ్యాయులు, చిత్రకారులకు ధన్యవాదాలు. ఈ
వాచకం పిల్లల్లో భాషాభిరుచి, సాహిత్యాభిలాష, భాషాసామర్థ్యాల సాధనకు దోహదపడి ఉత్తమ వైఖరులు కల్గిన వ్యక్తులుగా
ఎదగడానికి తోడ్పడుతుందని ఆశిస్తున్నాం.

తేది. : 81-01-2015 సంచాలకులు
స్థలం : హైదరాబాద్‌. రాష్ట్ర విద్యాపరిశోధన, శిక్షణాసంస్థ, తెలంగాణ, హైదరాబాద్‌.

స ఫీర్రీతుకీ
