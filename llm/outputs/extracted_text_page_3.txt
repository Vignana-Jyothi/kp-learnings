ఈ పాఠ్యపుస్తకం గురించి...

తెలంగాణ (ప్రజల ఉద్యమచరిత్రలో జూన్‌ £, 2014న అద్భుతమైన విజయం చేకూరింది. ఎన్నో దశాబ్దాలుగా ప్రత్యేక
తెలంగాణ రాష్ట్రసాధనకు పోరాటం చేస్తూ ఎందరో ప్రజాయోధులను త్యాగం చేసిన తెలంగాణ తల్లి ఆశయం నెరవేరింది.
తెలంగాణ రాష్ట్రం ఆవిర్భవించింది. ఈ నేపథ్యంలో తెలంగాణ ప్రభుత్వం పలురకాల శుభపరిణామాలకు శ్రీకారం చుట్టింది.
అందులో భాగంగానే కొత్త పాఠ్యపుస్తకాలను రూపొందించాలని సంకల్పించింది. నాలుగుగోడల మధ్య ప్రతి తరగతిగదిలో
రేపటి కొత్తతరం నిర్మాణం అవుతుంది. ఆ నిర్మాణంలో కొత్త పాఠ్యపుస్తకం నూతన ఉత్తేజాన్ని అందిస్తూ సాంస్కృతిక
పునరుజ్జీవనానికి దారులు వేస్తుంది. అలాంటి జ్ఞాన పరిణామ వికాసం, చైతన్యస్ఫూర్తి కోసం పాఠ్యపుస్తకాల రూపకల్పన
కమిటీ శాయశక్తులా కృషిచేసింది.

ఉమ్మడి తెలుగురాష్ట్రంలో తెలంగాణ ప్రాంతం భాష సాహిత్య, విద్యారంగాలలో అనేక వివక్షలకు గురయింది. ఆధిపత్యవర్షాలు
అనేక రూపాలలో తెలంగాణ అభివృద్ధికి అవరోధాలను కల్పించాయి. వీటన్నింటిని దశలవారీగా అధిగమించే ప్రయత్నంలో
ఈ పాఠ్యపుస్తకాలు శక్తివంతమైన పాత్రను పోషిస్తాయని మేము నమ్ముతున్నాం. ముఖ్యంగా మనదైన చరిత్రను చదువుకోవడం
వలన మన బెన్చత్యం, స్థానీయమూల్యాలు ఎంత గొప్పవో అర్థమవుతుంది. తెలంగాణ మహనీయులు, తెలంగాణ సాంస్కృతిక
వైభవం గురించి తెలుసుకోవడం వలన మన ఆత్మవిశ్వాసం ద్విగుణీకృతం అవుతుంది. చరిత్రలో దాగిన విలువైన సత్యాలు
లోకానికి వెల్లడవుతూ విస్మయానికి గురిచేస్తాయి. తెలంగాణ (ప్రజలు కదనరంగంలోనే కాదు కవనరంగంలోను అద్భుతమైన
సృజనశక్తి గలవారని ఈ కొత్తపాఠాలు నిరూపిస్తాయి. వినూత్న అభివ్యక్తితో, వస్తువిస్తృతితో, ప్రక్రియా వైవిధ్యంతో తెలంగాణ
సాహితీకారుల ప్రతిభను ఆస్వాదించుదాం. కొత్త సాహిత్యతరానికి ఈ పాఠాలు స్ఫూర్తిగా నిలబడుతాయని ఆకాంక్షిస్తున్నాం.
భాషాపరమైన వివక్ష ఆధిపత్యాన్ని తొలగించుకుంటూ తెలంగాణ భాషా సౌందర్యాన్ని యాసల పరిమళాన్ని ఈ కొత్త వాచకంలో
సందర్భోచితంగ పరిచయం చేసుకుంటున్నాం. కాలక్రమానుసారంగా మనదైన తెలంగాణ భాషా ప్రయోగాలను, సౌందర్యాత్మకతను
సంపూర్ణంగా అవగాహన చేసుకుందాం. ఆ దిశగా ఇది ఒక నాందీవాచకంగా స్వీకరిద్దాం. అయితే తెలంగాణలో వినియోగిస్తున్న
క్రియాపదాల విషయంలో ఏకాభిప్రాయం చోటుచేసుకోనందున ప్రస్తుతం శిష్ట వ్యవహారిక భాషను వినియోగించడం జరిగింది.

ఈ పాఠ్యపుస్తకాల మార్పు వెనక చారిత్రాత్మక కారణాలు ఉన్నాయి. ఘనమైన వారసత్వసంపదగల ప్రాంతంలో విభిన్న
ఉద్యమాలు, కోట్లాది ప్రజల భావోద్వేగాలు, విభిన్నవర్గాలు, సంస్కృతుల ఆకాంక్షలు మనలను మనం పునర్చిర్మించుకోవాలన్న
ఆశయం, ఉన్నతమైన విద్యాలక్ష్యాలు ఈ పాఠ్యపుస్తకం వెనుక కదలాడుతున్నాయనే సత్యాన్ని విస్మరించలేం. ఒక మంచిపుస్తకం
మనిషిని ఎంతగా ప్రభావితం చేస్తుందో మనకు తెలుసు. అదే విధంగా విభిన్నమైన ఇతివృత్తాలు, పలురకాల (ప్రక్రియలతో
నిండిన భాషావాచకం ఒక తరాన్ని గాఢంగా ప్రభావితం చేస్తుంది. ఈ పాఠ్యపుస్తకం విలువైన తాత్త్విక భూమికతో వస్తుంది.
ఉపాధ్యాయులు ఆ తాత్త్వికస్ఫూర్తిని అవగాహన చేసుకుంటారని ఆశిస్తున్నాం. ఇప్పటివరకు విస్మృతికి గురైన తెలంగాణ
సాహిత్య, సాంస్కృతిక విశేషాలతోపాటు అరుదైన తెలంగాణ (గ్రంథాలను అధ్యయనం చేయగలరని కోరుకుంటున్నాం.
ఆ అధ్యయన కాంతులను విద్యార్థుల జీవితాల్లో నింపవలసిన గురుతరమైన బాధ్యత మనదే. ఆ చారిత్రకస్పృహతో మనం
తరగతిగదుల్లో జీవించినప్పుడే తెలంగాణలో పాఠశాల విద్య ఆశించిన లక్ష్యాన్ని చేరుకుంటుంది. నవతెలంగాణ నిర్మాణానికి
పునాదిగా నిలుస్తుంది. అదే మన తెలంగాణ తల్లికి ఇచ్చే అమూల్యమైన “గురుదక్షిణ!

తేది. : 31-01-2015 పాఠ్యపుస్తక అభివృద్ధి కమిటి,

స్థలం : హైదరాబాద్‌. తెలంగాణ రాష్ట్రం, హైదరాబాద్‌.

౮

